---
published: true
language: cs
title: Boj a pustina, která po boji zůstala
date: 2022/04/03
categories: [global-issues, technology]
---
Dnešní doba je rychlá. Fakt rychlá. Většina lidí, kteří tento článek otevřou, ho nedočtou. Píšeme zprávy, čteme maily, scrollujeme na sociálních sítích a naivně věříme, že tohle vše je v pořádku. Ne, není. Jsme svými vlastními vězni. 
---

## Moderní člověk

Náš mozek je jako houba. Miluje nové informace, které si poté ukládá, třídí a časem z nich vytváří velmi optimalizované algoritmy. Tyto algoritmy fungují na principu rozpoznávání podobností. Podobnosti poté propojuje s akcemi, jež se tvoří na základě látek jako serotonin, dopamin, atp. Tohle děláme stále dokola. Od momentu, kdy se narodíme až do posledního nádechu.

Náš mozek od počátků lidské existence strávil většinu času v přírodě, případně v komunitě pár desítek lidí. My, moderní lidé, máme stále tento archaický mozek. Ačkoli pro jedince se může zdát, že moderní doba již trvá velmi dlouho a tudíž se mozek mohl přízpůsobit, tak v historii Homo Sapies Sapiens je to jen malé zrníčko písku. Moderní člověk je moderním jen díky vývoji jeho prostředí, nikoli díky vývoji jeho mozku.

## Mistři lovci a sběrači

Pojďme zpět do historie a to do doby lovců a sběračů, zhruba 200 000 let př.n. l. Pokud bychom pozorně celý den sledovali tento druh lidí, kteří nezapomínejme mají totožný mozek jako my, tak zjistíme, že pracují zhruba jen 3-4 hodiny denně. 

Lenoši! Kdyby se víc snažili, tak teď už můžeme létat do jiných galaxií na dovolenou. Nejsou vůbec zodpovědní! Nemyslí na budoucnost.

Tohle by pravděpodobně řekl moderní člověk, který je systematicky a společensky zvyklý „znásilňovat“ svůj mozek i svoji vlastní osobu. A nejen to! Velké procento moderních lidí se dokonco předhání, kdo se znásilní drastičtěji! To je ale zábava!

Zpět k lovcům sběračům. Proč nepracovali víc? Protože nepotřebovali. Proč nepotřebovali? Protože to, co si nasbírali a ulovili jim na pár dní vystačilo a jelikož jich bylo pohromadě vždy jen pár desítek, nemuseli se starat o jídlo pro tísíce, či dokonce miliardy lidí.

Co tedy dělali, když nepracovali? Socializovali se. Vyprávěli si příběhy, hráli si s dětmi, učili tehdejší teenagery věcem z dospěláckého života, atp. Vlastně socializace je důvodem proč je náš mozek tak veliký. Pro člověka bylo důležité si zapamatovat obličeje všech lidí v kmeni, jejich vztahy, kdo je čí strýček, či děda a co nejrychleji zjistit emoční rozpoložení každého člověka.

## Přisypme pár miliard lidí

Pojďme se přesunout zpět do naší moderní doby a povídat si o něčem, co známe. O něčem, co pociťujeme na vlastní kůži každý den. Jaké jsou rozdíly mezi lovcem, či sběračem a moderním člověkem?

Tak zaprvé moderní člověk pracuje v průměru něco mezi 8-12 hodinami denně. Samozřejmě velmi záleží, kde se člověk geograficky zrovna nachází. Třeba v Číně je známá kultura „996“, což znamená práce od 9:00 do 21:00 (9pm) a to prosím pěkně 6 dní v týdnu. Samozřejmě to je bez přesčasů, které jsou zdejší velmi oblíbenou volnočasovou aktivitou.

Proč pracujeme o nějakých 200-400% víc, než tomu bylo u našich předků? No přece protože máme moderní společnost! A ta si vyžaduje nasytit milardy krků. Dopravit miliardy zadků po miliardách kilometrů zapáchajícího asfaltu. Protože přece potřebujeme ročně vyrobit několik miliard mobilů a vrazit je do rukou každého člověka na planetě. Jsme přece moderní, no tak holt musíme pracovat trochu víc.

Nu, dobrá a co tedy takový moderní člověk dělá, když zrovna nepracuje? Jak jsem již nastínil, tak možná pracuje přesčas. Pokud jeho koníčkem není zrovna práce přesčas, tak nejspíše relaxuje. Tedy, myslí si, že relaxuje. Relax moderního člověka spočívá zejména v pasivní hyperkonzumaci čehokoli, co kolem sebe najde. Tudíž takový člověk relaxuje třeba alkoholem, drogami, nezdravým jídlem, pornem, hraním, sledováním filmů, atp. Zkrátka se snaží zapomenout na svůj den v práci a na to, že ho zítra čeká další.

## K čemu to vlastně je?

Nyní se pojďme zaměřit na nejsilnější drogu této doby. Internet. V počátcích vývoje této drogy, to vlastně droga nebyla. Bylo to něco jako šroubovák. Po šroubováku se nesjedete do němoty a nebudete ležet v rohu na pomočené matraci. Naopak šroubovák vám pomůže být efektivní. Už nemusíte šroubovat holými prsty. Nejen, že je to rychlejší, ale šrouby můžete díky tomu utáhnout mnohem víc!

Jenomže pak se to zvrtlo. Někomu došlo, už je jedno komu, nebudeme ukazovat prsty, že internet nemusí být pouze šroubovákem. Bohužel kladivo, nebo pila nebyla další možností. Tudíž z velmi utilitariánské pomůcky se stala „zábava“ (čti droga).

## „Ty jako ještě nejsi sjetej?“

Co je špatného na troše zábavy? Ty jeden suchare! Není na škodu jednou za čas zkouknout zábavné video na YouTube, šokující článek na Facebooku, prsaté holky na Tiktoku, nebo holky z Tiktoku v akci na PornHubu. Pokud člověk řádně pracuje, tak si přece zaslouží nějaký ten oddech.

Porno, hry a zkrátka digitální zábava se v posledních, zhruba 30 letech zasloužila o většinu technologického vývoje. Například většina peněz utracených online formou pochází právě z porna a her. Ale proč je to vlastně špatně?

Z úplně stejného důvodu proč je fráze „jedno pivečko takhle z rána je přece zdravý“ naprosto patetická. Proč je patetická? Jelikož asi každý z nás ví, že tohle vychází z úst nějakého smradlavého alkoholika, naivně se snažícího utéct před vlasním trápením. Je to stejně patetické jako kuřák, který říká dítěti, aby nekouřilo, protože je to nezdravé. 

Tohle jsou ukázky toho, že člověk má iluzi disciplíny. Není schopný realisticky předpovídat dlouhodobé efekty, či defekty své „zábavy“. Je slepý, ať už vědomě, či nevědomě k negativním efektům instantního uspokojení.

## „Kolik ti to jede?“

Pamatujete si jak jsem psal, že hlavním důvodem, proč my, lidé máme velký mozek je socializace? Jo asi už vám to dochází. Představte si, že si dlouhé roky stavíte závodní auto, které je schopné jet 500km/h a nakonec s nim popojíždíte po městě rychlostí 50km/h. Asi takhle jsme teď v prdeli.

Předstíráme, že sociální sítě jsou sociální, že náš život je stejně super jako naše fotky na Instagramu, že validace pomocí lajků a komentářů je dostatečná a že chovat se na internetu jinak, než v reálném životě je v pohodě. Jsme prolezlí falší, na které jsme navíc i závislí.

Nejen mladí lidé už ani neví, jak mají smysluplně interagovat s ostatními. Mystifikují skutečný svět s digitálním a jejich falešné internetové ego vytéká na povrch. Vnímají dobré návyky a aktivity v tom lepším případě za nudné, nesmyslné, v horším případě vás nazvou „boomrem“. Z nudy vytváří až přespříliš korektní společenské prostředí, díky němuž mají stálý přísun dramatu, jež je tak božsky stimulující. Vystavují veřejně jejich porno-zavislostí zkreslené úchylky, protože mají sesmažené mozky z anime waifus, only fans štětek a hardcore porna, ale pravdou je, že naše generace má nejmíň sexu ze všech předešlých generací.

## Pustina

Opravdová první světová válka nejspíš začala před pár sty lety a stále pokračuje. Je to válka lidského intelektu s pudovým chováním. Bohužel trvá již poměrně dlouho a čim déle trvá, tím méně stromů tady stojí a to jak abstraktně, tak doslovně řečeno.

Tento článek je možná napsán trochu ostřeji, ale pravdou je, že vždy, když se nad touto problematikou zamyslím, tak je mi opravdu, ale opravdu smutno. Lidstvo se posunulo z dětské doby do doby teenagera, který ani sám neví, co je pro něj nejlepší. Já se bojím, aby ten teenager nespáchal sebevraždu.

Chci, aby lidstvo dospělo. Aby se z teenagera stal dospělý a moudrý člověk, který o sebe a ostatní dbá s láskou. Bohužel nevím jak, tak aspoň vykřikuji svou námitku proti aktuálnímu stavu lidstva. Snad tento článek, a mnohé další, vyvolají diskuzi, díky niž se nám podaří tento problém nějak rozuzlit.