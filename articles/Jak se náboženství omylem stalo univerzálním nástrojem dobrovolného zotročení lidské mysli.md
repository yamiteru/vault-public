---
published: false
language: cs
title: Jak se náboženství omylem stalo univerzálním nástrojem dobrovolného zotročení lidské mysli
date: 2022/05/29
categories: [religion, freedom]
---
Příbeh o tom jak krásné příbehy o smysluplném životě nakonec začali jejich autorům vládnout. Příbeh o lidské naivitě, sebestřednosti a dobrých úmyslech. Příběh o náboženství, který ve skutečnosti mluví o nedokonalé podstatě lidské mysli.
---

## Definice

Asi bychom si prvně měli definovat co náboženství vůbec znamená. Náboženství je filozofie, myšlenkové hnutí, či škola mysli, která staví na konceptu uctívání. Uctívat můžeme spoustu věcí. Boha (křesťanství), člověka s otázkami (buddhismus), sérii fantazy bohů (hinduismus), či doslova cokoli kolem nás (šintoismus).

Většina náboženství je založena na prvcích mystična a víře, že běžný člověk ví velmi málo, nebo není kvůli své lidskosti schopný pojmout celou podstatu reality. Tudíž bychom mohli říci, že náboženství je literární žánr, který staví na věčných a nezodpovězených otázkách lidstva. Taková manifestace lidského nevědění.

Existuje jeden žánr podobný náboženství. Filozofie. Narozdíl od náboženství filozofie není založená na víře. Mnohdy ale právě filozofie byla základem pro vytvoření náboženství. Jak tedy takový proces tvorby náboženství skrze filozofii mohl vypadat?

## Vznik

Před mnoha a mnoha lety žil v jedné malé vesnici muž. Byl odjakživa velmi zvědavý. Nebyl den, aby se nezeptal proč. Vlastně každý den chodil od člověka k člověku a ptal se proč na všeljaké věci. Proč slunce vychází na východě? Proč máme jaro, léto, podzim a zimu? Proč musíme pít vodu?

Jak ale postupně dospíval, tak se začal ptát na otázky, na které měl každý člověk z vesnice jinou odpověď. Proč jsi smutný? Proč tě tohle baví? Proč máš rád tohohle člověka? Do té doby si myslel, že pro všechny otázky existuje jasné vysvětlení. To jeho zvědavost jen podpořilo a začal se ptát na více a více otázek.

Postupně ale pochopil, že odpovědi na otázky nenajde u ostatních lidí. Lidé ho začali ve vesnici vídat méně a méně až najednou nikdo nevěděl kde tento již dospělí muž je. Rozhodl se svůj čas trávit v nedaleké jeskyni. V tichu a daleko od myšlenek ostatních lidí. V této jeskyni strávil dlouhá léta pokládáním si otázek, na které nikdo v jeho vesnici neznal odpověď.

Když už na něj všichni zapoměli, tak se tento již starý muž vrátil zpátky do vesnice. Lidé byli nadšení, že se vrátil, ale to jen do té doby, než promluvil. Nikdo nechápal nesmyslná slova stařešiny. Mluvil o věcech, o kterých nikdo z vesnice nikdy neslyšel a používal smyšlená slova, kterým nikdo nerozuměl. 

Po několika dnech dumání svolal stařešina celou vesnici. Z jeho úst se namísto nesmyslných slov linuly fantastické a poutavé příběhy. Všichni seděli v tichu a bedlivě naslouchali. Byla to náramná podívaná, kterou stařešina bavil celou vesnici každý den až do jeho smrti.

Jeho příbehy žily i dávno po jeho smrti. Lidé si vyprávěli tyto úžasné příbehy, když se cítili smutně, nebo se báli, aby se rozveselili, nebo si dodali kuráž. Nu ale jak tomu tak bývá, tak si lidé začali příbehy přikrašlovat dle svého.

Avšak efektů těchto příbehů si jednoho dne někdo všiml. Za dob stařešiny to byl ještě malý kluk, ale teď už to byl dospělí muž. Všiml si, že lidé slepě věří všemu z oněch příbehů a rozhodl se toho zneužít. Byl to opravdu lišák. Svolal celou vesnici a vyprávěl jim poutavé příběhy, které mu údajně stařešina předal před tím, než zemřel. To ale samozřejmě byla lež. Příbehy byly jeho a byly vymyšlené tak, aby mu přinesli dobrý život.

Do příbehů tedy přidal bolest v podobě nekonečného převtělování a zažívání bolesti bytí. Přidal soustavu pravidel, které člověk musí dodržovat, aby se převtělování vyvaroval. Vytvořil hierarchii důležitosti na základě toho jak moc je člověk této cestě oddaný. A nakonec prohlásil, že on je jediný člověk s neuvěřitelnými a nadpřirozenými schopnostmi, kterých ale může kdokoli dosáhnout tím, že této cestě odevzdá celý svůj život.

Takto se ze zvědavosti a dobrého úmyslu pomoci ostatním lidem zrodil chamtivý guru, který kolem sebe postupně vytvořil systém odevzdávání vlastní mysli, ze které onen muž jen benefitoval. Samozřejmě nebyl jediný kdo si těchto efektů všiml a tak postupem času vznikla lavina těchto guru a jejich systémů. My dnes těmto systémům říkáme náboženství.

## Realita

Jak je z příbehu a naší vlastní historie zřejmé, tak jsou tu stále lidé, kteří raději věří fantastickým příběhů, než aby začali žít v realitě. Realita. Další obrovská a nevyřešená otázka. Co je realita? 

Nic jako realita neexistuje. Minimálně pro nás lidi ne. Lidský mozek je neuvěřitelně omezený a dokáže spracovávat a ukládat jen velmi malé procento informací. O přesnosti naší paměti nemluvě. Tudíž jsme odsouzeni k tomu vnímat vždy jen velmi malý úsek subjektivní reality.

Pokud tomu tak je, tak to znamená, že jakýkoli lidský koncept, tudíž cokoli pocházejícího z lidského mozku, není realitou. Tudíž ano náboženství je žití mimo realitu, ale téma odevzdávání vlastní mysli sahá mnohem dále. 

Můžeme tedy obecně vzato říci, že pokud žijeme dle vzoru nějakého konceptu, tak se vzdáváme reality, tzv. vybíráme si žít v malém výřezu subjektivní reality. Co z toho tedy vyplývá je to, že poté nežijeme své životy naplno. Jsme jako divoká zvířata v zoo. Pestrost našich životů se rovná pestrosti jezení stejného jídla každý den.

## Nedokonalost

Zpět ale k názvu tohoto článku. Kde je v tom všem ono zotročování? Kdokoli se stává otrokem v momentě kdy byl k danné věci přinucen. Tedy pokud neměl možnost volby. Proč jsem tedy použil spojení slov "dobrovolné zotročení"? Jelikož otrokem se někdo může stát buďto hned v onom momentě, nebo postupem času na základě onoho rozhodnutí. No a náboženství, stejně tedy jako ostatní koncepty, nám svobodu mysli berou postupem času. Tudíž my si vědomě, či nevědomě vybíráme koncepty, ale už nám nedochází jejich dlouhodobé efekty na naše životy.

No ale jelikož lidská mozek je vlastně jen nástroj pro vytváření a rozpoznávání opakujících se konceptů, tak tvrzení, že bychom neměli koncepty přijímat je směšné. Výsledkem je tedy to, že naše mysl je již předem odsouzená k handicapu subjektivity a upínání se k nedokonalým konceptům vytvořených právě pomocí oné nedokonalé mysli. Tudíž zde není žádné jasné řešení. Jsme tedy jakožto druh nedokonalí.

## Závěr

Má jediná rada k nám všem by tedy bylo toto. Buďme vědomí. Vybírejme si vědomě koncepty, které do svých životů vpustíme. Buďme si vědomi dlouhodobých efektů těchto konceptů a nikdy žádný koncept nepřijímejme slepě. K tomu samozřejmě musíme trochu zpomalit ten náš moderní rychlý život. O tom jsem něco málo psal v článku [[Boj a pustina, která po boji zůstala]].